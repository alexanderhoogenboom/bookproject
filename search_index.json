[["index.html", "Introductie Nederlands non-discriminatie Hoofdstuk 1 Ter geleiding", " Introductie Nederlands non-discriminatie Alexander Hoogenboom/College voor de Rechten van de Mens 2020-12-02 Hoofdstuk 1 Ter geleiding Een probeersel "],["intro.html", "Hoofdstuk 2 Introductie", " Hoofdstuk 2 Introductie Deze korte handleiding is bedoeld om het toetsingskader dat wordt toegepast in gelijkebehandelingskwesties nader uit te werken. Dit toetsingskader valt uiteen in grofweg vier elementen - het bepalen of een situatie onder de reikwijdte van de gelijkebehandelingswetgeving valt, - de bepaling of er sprake is van onderscheid, en de kwalificatie daarvan, - de toepasselijkheid van uitzonderingen of een rechtvaardigingsgrond, - een proportionaliteitanalyse. Deze elementen zullen vervolgens per stuk worden afgelopen. Voor wat betreft de relevante wetgeving wordt verwezen naar onderstaande tabel: "],["reikwijdte.html", "Hoofdstuk 3 Reikwijdte", " Hoofdstuk 3 Reikwijdte Het gelijkebehandelingsrecht  in brede zin  verbiedt discriminatie op bepaalde terreinen (beschermde terreinen) met betrekking tot de in de internationale instrumenten en/of wet genoemde gronden (zogenoemde beschermde gronden). Het recht heeft een zeer heterogene grondslag in internationale, EU en nationale instrumenten. Een belangrijk element ter bepaling van de reikwijdte is de bepaling of er sprake is van overheidshandelen dan wel relaties in het economisch verkeer (in het bijzonder: arbeid en het aanbieden van goederen en diensten). "],["overheidshandelen.html", "3.1 Overheidshandelen", " 3.1 Overheidshandelen Bij overheidshandelen gelden de normen zoals vervat in Artikel 26 IVPBR, Artikel 14 EVRM, Artikel 1 Protocol 12 bij het EVRM en, voor Nederland, Artikel 1 Grondwet en de nadere uitwerking daarvan in de verschillende gelijkebehandelingswetten (zoals de AWGB). Daarnaast zijn er een veelheid aan (specialistische) internationale en EU-instrumenten die een en ander voor specifieke terreinen nader reguleren. Daarbij moet in het bijzonder het EU non-discriminatiebeginsel op grond van nationaliteit1 en/of ras en etniciteit (wat betreft overheidshandelen op het terrein van de sociale bescherming)2 genoemd worden. Daarnaast zijn de instellingen van de EU en de EU-lidstaten waar zij Unierecht ten uitvoer brengen verplicht de non-discriminatienormen3 vervat in het EU Handvest van de grondrechten van de Europese Unie na te leven.4 Voor toepasselijkheid van deze normen is het voornaamste aanknopingspunt dat er sprake moet zijn van discriminatoir overheidsoptreden (het beschermde terrein): benadeling door de overheid zelf,5 of nalaten op te treden in horizontale situaties waar ingrijpen noodzakelijk was.6 De hierboven genoemde artikelen komen overeen in die zin dat er sprake is van een niet-limitatieve lijst is van gronden die door het verbod beschermd worden. Het EHRM heeft de reikwijdte uitgedrukt als omvattende alle: differences based on an identifiable, objective, or personal characteristic, or status, by which individuals or groups are distinguishable from one another7 De potentiÃ«le reikwijdte is moet dus breed worden uitgelegd8 en is niet beperkt tot characteristics which are personal in the sense that they are innate or inherent.9 Tegelijkertijd omvat het niet elk mogelijk onderscheid.10 Zie Artikel 18 VWEU. Overigens geldt het non-discriminatiebeginsel op grond van nationaliteit alleen voor onderdanen van de EU-lidstaten, tenzij specifieke EU instrumenten de werkingssfeer uitbreiden. Zie ook: HvJ, 4 juni 2009, C-22/08 en C-23/08, ECLI:EU:C:2009:344 (Vatsouras en Koupatantze v Arbeitsgemeinschaft (ARGE) NÃ¼rnberg 900), para. 48ff. Richtlijn 2000/43/EG van de Raad van 29 juni 2000 houdende toepassing van het beginsel van gelijke behandeling van personen ongeacht ras of etnische afstamming, EU Publ. \\[2000\\] L 180/22. Artikel 21 EU Handvest. Artikel 51 EU Handvest. Zie voor de reikwijdte van dit artikel FRA, Applying the Charter of Fundamental Rights of the European Union in law and policymaking at national level, (European Union Agency for Fundamental Rights, 2018) en HvJ, 26 februari 2013, C-617/10, ECLI:EU:C:2013:105 (Ãklagaren v Hans Ãkerberg Fransson). Council of Europe, Guide on Article 14 of the European Convention on Human Rights and on Article 1 of Protocol No. 12 to the Convention, (Council of Europe, 2020), para. 21ff. Zie voor het laatste punt e.g. EHRM, 9 juli 2019, nr. 41261/17, ECLI:CE:ECHR:2019:0709JUD004126117 (Volodina v. Russia), para. 109ff. EHRM, 15 maart 2016, nr. 31039/11, 48511/11, 76810/12, 14618/13 and 13817/14, ECLI:CE:ECHR:2016:0315JUD003103911 (Novruk a.o. v. Russia), para. 90. Zie EHRM, 16 maart 2010, nr. 42184/05, ECLI:CE:ECHR:2010:0316JUD004218405 (Carson a.o. v. United Kingdom), para. 70 en de daar genoemde voorbeelden. Zie ook: Council of Europe, Guide on Article 14 of the European Convention on Human Rights and on Article 1 of Protocol No. 12 to the Convention, (Council of Europe, 2020) p. 37-38. EHRM, 25 mei 2016, nr. 38590/10, ECLI:CE:ECHR:2016:0524JUD003859010 (Biao v. Denmark), para. 89. Bijvoorbeeld de regel van de Zweedse overheid dat het alleen onderhandelde met representatieve vakbonden (waarbij kleine vakbonden dus soms buiten de boot vallen): EHRM, 6 februari 1976, nr. 5614/72 ECLI:CE:ECHR:1976:0206JUD000561472 (Swedish Engine Drivers Union v Sweden), para. 46. Zie voor een kritische beschouwing J. Gerards, The Discrimination Grounds of Article 14 of the European Convention on Human Rights, 13(1) Human Rights Law Review (2013) 99. "],["relaties-in-het-economisch-verkeer.html", "3.2 Relaties in het economisch verkeer", " 3.2 Relaties in het economisch verkeer Het is een axiom dat internationaal recht individuen (onderling) niet bindt. Dit geldt ook voor de EU-regelgeving die worden gerekend tot het EU non-discriminatie acquis11 daar deze regelgeving uit Richtlijnen bestaat.12 Voor horizontale situaties moet dus aansluiting gezocht worden bij nationale wetgeving ter implementatie van deze verplichtingen. Voor Nederland zijn de beschermde gronden limitatief neergelegd in verschillende wetten en besluiten. Daarnaast moet de discriminatie hebben plaatsgevonden op een beschermd terrein: het economisch verkeer. Dat valt uiteen in arbeid (in brede zin,13 inclusief beroepsopleidingen) en/of het aanbieden van goederen en diensten (inclusief bepaalde door de overheid aangeboden diensten, zoals onderwijs of gezondheidszorg).14 Bron Beschermde Grond Beschermd terrein Algemene wet gelijke behandeling (AWGB) (Besluit gelijke behandeling) Burgerlijke staat, geslacht, godsdienst, hetero- of homoseksuele gerichtheid, levensovertuiging, nationaliteit, politieke gezindheid en ras/etniciteit Arbeid Aanbieden van goederen en diensten (Sociale bescherming ras/etniciteit overheidshandelen) Wet gelijke behandeling op grond van handicap of chronische ziekte (WGBH/CZ) Handicap/chronische ziekte Arbeid Aanbieden van goederen en diensten15 Wet gelijke behandeling van mannen en vrouwen (WGBMV); artikel 7:646 BW Geslacht Arbeid Wet gelijke behandeling op grond van leeftijd bij de arbeid (WGBL) Leeftijd Arbeid Wet onderscheid arbeidsduur (WOA), Wet Onderscheid bepaalde en onbepaalde tijd (WOBOT) Deeltijd/voltijd en vaste/tijdelijke contracten Arbeid Concreet betekent een en ander dat de weigering om iemand promotie te laten maken vanwege zijn hanenkam (geen beschermde grond),16 of de weigering van een dierenasiel om een kat mee te geven aan een vrouw van 75 jaar omdat zij te oud zou zijn (geen beschermd terrein)17 niet getoetst kan worden op grond van de huidige regelgeving. Het Nederlandse gelijkebehandelingsrecht kent daarmee in het economisch verkeer een zogenoemd gesloten stelsel van (beschermde) gronden. Wetgeving Afkorting Link Algemene Wet Gelijke Behandeling AWGB https://wetten.overheid.nl/BWBR0006502/ Wet gelijke behandeling op grond van handicap of chronische ziekte WGBH/CZ https://wetten.overheid.nl/BWBR0014915/ Wet Gelijke behandeling op grond van leeftijd WGBL https://wetten.overheid.nl/BWBR0016185/ Wet gelijke behandeling van mannen en vrouwen WGB https://wetten.overheid.nl/BWBR0003299/ Wet onderscheid arbeidsduur WOA https://wetten.overheid.nl/BWBR0008161/ Wet onderscheid bepaalde en onbepaalde tijd WOBOT https://wetten.overheid.nl/BWBR0014195/ Zie https://ec.europa.eu/info/aid-development-cooperation-fundamental-rights/your-rights-eu/know-your-rights/equality/non-discrimination_en laatst bezocht Zie HvJ, 26 februari 1986, 152/84, ECLI:EU:C:1986:84. Zie Artikel 5 Awgb e.v. Zie Artikel 7 Awgb e.v. Speciale regels gelden voor het aanbieden van woon- en openbaarvervoersdiensten. Zie e.g. CRM, 1 januari 1997, 1997-15, https://mensenrechten.nl/nl/oordeel/1997-15. Overigens is dat anders als de haardracht met een bepaald geloof of ras/etniciteit samenhangt: CRM, 1 januari 2005, 2005-162, https://mensenrechten.nl/nl/oordeel/2005-162 . Ook het hanteren van verschillende regels voor mannen en vrouwen voor uiterlijk kan onderscheid opleveren: CRM, 11 augustus 2011, 2011-126, https://mensenrechten.nl/nl/oordeel/2011-126. Een ander voorbeeld is de uitzondering in Artikel 3 AWGB die de rechtsverhoudingen binnen kerkgenootschappen uitzondert van de reikwijdte van de AWGB. "],["bepaling-en-kwalificatie-van-het-onderscheid.html", "Hoofdstuk 4 Bepaling en kwalificatie van het onderscheid", " Hoofdstuk 4 Bepaling en kwalificatie van het onderscheid De volgende stap is het bepalen of er sprake is van onderscheid en de kwalificatie van dat onderscheid. "],["direct-en-indirect-onderscheid.html", "4.1 Direct en indirect onderscheid", " 4.1 Direct en indirect onderscheid Van direct onderscheid is sprake als een persoon op basis van (kenmerkend behorend tot) een beschermde grond wordt of zou worden benadeeld ten opzichte van een ander, in een vergelijkbare situatie,18 of de benadeling erin besloten ligt dat verschillende situaties gelijk worden behandeld.19 Een man solliciteerde twee keer op dezelfde functie, eerst onder zijn eigen (Marokkaans klinkende) naam, en later onder een Nederlands klinkende naam met een voor het overige gelijke CV en brief. De man werd enkel uitgenodigd onder zijn Nederlandse naam. Het College stelt vast dat het bedrijf direct onderscheid op grond van (etnische) afkomst heeft gemaakt.20 Van indirect onderscheid is sprake als een ogenschijnlijk neutrale bepaling, maatstaf of handelwijze een groep personen gekenmerkt door (elementen herleidbaar tot) een beschermde grond in het bijzonder treft in vergelijking met andere groep personen in een vergelijkbare situatie. Een DigiD  een digitaal authenticatie en communicatiemiddel  is momenteel alleen beschikbaar voor personen met een Nederlandse nationaliteit of personen die in Nederland wonen. Personen met een niet-Nederlandse nationaliteit die in het buitenland wonen maar in Nederland werken komen niet in aanmerking. Dit levert indirecte discriminatie op grond van nationaliteit op, nu in Nederland overwegend Nederlanders wonen, en in het buitenland overwegend niet-Nederlanders.21 Of zoals het EHRM optekende ten aanzien van het gebrek aan wetgeving en beleid in Rusland om huiselijk geweld te bestraffen: The Court reiterates that a general policy or a de facto situation which has disproportionately prejudicial effects on a particular group may constitute discrimination within the meaning of Article 14 of the Convention, even where it does not specifically target that group and there is no discriminatory intent. Violence against women, including domestic violence, is a form of discrimination against women. The States failure to protect women against domestic violence breaches their right to equal protection of the law, irrespective of whether such failure is intentional or not ().22 Voor wat betreft de te hanteren maatstaf met betrekking tot in het bijzonder treffen heeft het Hof van Justitie van de EU in een recente zaak als volgt geoordeeld: Het bestaan van een bijzonder nadeel kan met name worden vastgesteld wanneer wordt bewezen dat een regeling als die welke in het hoofdgeding aan de orde is, een aanzienlijk groter percentage personen van het ene dan van het andere geslacht treft ()23 Een klein verschil in de verhouding zal dus geen indirecte discriminatie opleveren. Waar de grens echter precies loopt is niet bepaald. EHRM, 29 april 2008, nr. 13378/05, ECLI:CE:ECHR:2008:0429JUD001337805 (Burden v. The United Kingdom) para. 60. HvJ, 16 december 2008, C-127/07, ECLI:EU:C:2008:728 (SociÃ©tÃ© Arcelor Atlantique et Lorraine and Others v Premier ministre, Ministre de lÃcologie et du DÃ©veloppement durable and Ministre de l'Ãconomie, des Finances et de l'Industrie). CRM, 6 december 2018, 2019-129, https://mensenrechten.nl/nl/oordeel/2018-129. ABRvS, 24 december 2019, ECLI:NL:RVS:2019:4434. EHRM, 16 juni 2020, nr. 65557/14, ECLI:CE:ECHR:2020:0616JUD006555714 (Polshina v. Russia), para. 44. HvJ, 3 oktober 2019, C-274/18, ECLI:EU:C:2019:828 (Minoo Schuch-Ghannadan v Medizinische UniversitÃ¤t Wien), para. 45. "],["vergelijkbare-situaties.html", "4.2 Vergelijkbare situaties", " 4.2 Vergelijkbare situaties Uitgangspunt is dat de vergelijkbaarheid van de situaties onderzocht moeten worden aan de hand van de specifieke omstandigheden van het geval en de (rechts)context: () the requirement to demonstrate an analogous position does not require that the comparator groups be identical. An applicant must demonstrate that, having regard to the particular nature of his or her complaint, he or she was in a relevantly similar situation to others treated differently () taking into account the elements that characterise their circumstances. () The elements which characterise different situations must be assessed in the light of the subject-matter and purpose of the measure which makes the distinction in question.24 Het Hof van Justitie hangt eenzelfde interpretatie aan: Dienaangaande zij gepreciseerd dat enerzijds niet is vereist dat de situaties identiek zijn, maar alleen dat zij vergelijkbaar zijn, en anderzijds de vergelijkbaarheid niet algemeen en abstract, maar specifiek en concreet dient te worden onderzocht voor de betrokken handeling die het onderscheid maakt.25 De mee te wegen aspecten moeten met name worden bepaald en beoordeeld tegen de achtergrond van het voorwerp en het doel van de handeling die het betrokken onderscheid invoert. Bovendien moet rekening worden gehouden met de beginselen en doelstellingen van het gebied waaronder de betrokken handeling valt26 Dit betekende, naar mening van de twee rechters in een recente EHRM-zaak dat personen met een beperking als gevolg van een ongeval vergelijkbaar konden worden geacht aan personen met een beperking opgelopen in het kader van hun militaire dienst wanneer de door hun opgelopen beperking en de daaraan gelinkte behoeftes vergelijkbaar waren (de oorsprong van de beperking, noch het toepasselijk zijn van verschillende wettelijke regimes, was dus niet doorslaggevend).27 Aan de andere kant kwam het Hof van Justitie tot de conclusie dat een rijbewijs voor vrachtwagens, gezien de karakteristieken van de machine, de manier van rijden en de daarmee gepaarde verantwoordelijkheden inzake verkeersveiligheid, wezenlijk anders was dan een rijbewijs voor een personenauto. Dit maakte bestuurders van de eerste categorie (en de eisen daaraan gesteld) niet vergelijkbaar met bestuurders van de tweede categorie.28 Overigens is het niet voor alle vormen van ongelijke behandeling verplicht om een comparator te identificeren. Zwangerschapsdiscriminatie is daar een voorbeeld van:29 16 Volgens VJV dient de tweede vraag bevestigend te worden beantwoord, omdat het niet gaat om het discriminerend effect van een maatregel in abstracto, maar om de concrete beslissing van een werkgever om een bepaalde sollicitant niet in dienst te nemen. Wanneer een werkgever een keuze maakt tussen uitsluitend vrouwelijke sollicitanten, zou bij het nemen van die beslissing geen sprake kunnen zijn van onderscheid naar geslacht, omdat een werkgever zich in dat geval laat leiden door andere, financiÃ«le of beleidsmatige overwegingen. 16 Wat dit aangaat, zij eraan herinnerd, dat het antwoord op de vraag of de weigering om een vrouw aan te stellen, een directe of indirecte discriminatie oplevert, afhangt van het motief van deze weigering. Is dit motief de omstandigheid dat betrokkene zwanger is, dan houdt het besluit rechtstreeks verband met het geslacht van de sollicitant. Zo gezien is het voor het antwoord op de eerste prejudiciÃ«le vraag niet van belang, dat er geen mannelijke sollicitanten waren. Het gaat in dit soort situaties normaliter om vormen van benadeling als gevolg van stereotypering. EHRM, 5 september 2017, nr. 78117/13, ECLI:CE:ECHR:2017:0905JUD007811713 (FÃ¡biÃ¡n v. Hungary), para. 113, 121. HvJ, 12 december 2013, C-267/12, ECLI:EU:C:2013:823 (FrÃ©dÃ©ric Hay v CrÃ©dit agricole mutuel de Charente-Maritime et des Deux-SÃ¨vres), para. 33. HvJ, 19 december 2019, C-460/18 P, ECLI:EU:C:2019:1119 (HK v European Commission), para. 67. EHRM, 30 juni 2020, nr. 26944/13, ECLI:CE:ECHR:2020:0630JUD002694413 (PopoviÄ a.o. v. Serbia). HvJ, 22 mei 2014, C-356/12 (Wolfgang Glatzel v Freistaat Bayern), para. 80ff. HvJ, 8 november 1990, C-177/88, ECLI:EU:C:1990:383 (Elisabeth Johanna Pacifica Dekker v Stichting Vormingscentrum voor Jong Volwassenen (VJV-Centrum) Plus), para. 17. "],["bijzondere-vormen-van-onderscheid.html", "4.3 Bijzondere vormen van onderscheid", " 4.3 Bijzondere vormen van onderscheid Behalve het al genoemde directe en indirecte onderscheid zijn er nog specifieke vormen van onderscheid. Zo verwijst Artikel 1a AWGB naar intimidatie: 1 Het in deze wet neergelegde verbod van onderscheid houdt mede in een verbod van intimidatie en een verbod van seksuele intimidatie. 2 Onder intimidatie als bedoeld in het eerste lid wordt verstaan: gedrag dat met de hoedanigheden of gedragingen, bedoeld in artikel 1, eerste lid, onderdeel b, verband houdt en dat tot doel of gevolg heeft dat de waardigheid van de persoon wordt aangetast en dat een bedreigende, vijandige, beledigende, vernederende of kwetsende omgeving wordt gecreÃ«erd. 3 Onder seksuele intimidatie als bedoeld in het eerste lid wordt verstaan: enige vorm van verbaal, non-verbaal of fysiek gedrag met een seksuele connotatie dat als doel of gevolg heeft dat de waardigheid van de persoon wordt aangetast, in het bijzonder wanneer een bedreigende, vijandige, beledigende, vernederende of kwetsende omgeving wordt gecreÃ«erd. () In de Wet gelijke behandeling op grond van handicap en chronische ziekte staan daarnaast nog twee varianten opgenomen. Uitgangspunt van de WGBH/CZ is dat ieder mens in staat moet worden gesteld aansluitend bij zijn eigen mogelijkheden autonoom te zijn.30 Het in die wet geformuleerde discriminatieverbod, het recht op een doeltreffende aanpassing en het recht op algemene toegankelijkheid moet garanderen dat mensen met een beperking of chronische ziekte op een volwaardige, effectieve en gelijkwaardige wijze kunnen deelnemen aan het maatschappelijk leven.31 Het recht op een doeltreffende aanpassing omvat: Het verbod van onderscheid houdt mede in dat degene, tot wie dit verbod zich richt, gehouden is naar gelang de behoefte doeltreffende aanpassingen te verrichten, tenzij deze voor hem een onevenredige belasting vormen.32 Dit betekent dat een persoon een op zijn of haar individuele situatie toegesneden aanpassing kan verlangen met het doel een belemmering of nadeel ondervonden in de deelname aan het maatschappelijk leven als gevolg van een handicap of chronische ziekte (H/CZ) op te heffen. Voorbeeld: Het verzoek van een vrouw om de bibliotheek te betreden met haar scootmobiel in plaats van de (handaangedreven) rolstoelen te gebruiken is een voorbeeld van een doeltreffende aanpassing. Het stelt haar in staat om autonoom gebruik te maken van de diensten van de bibliotheek.33 Toegankelijkheid ligt in het verlengde van de doeltreffende aanpassing en streeft naar volledige inclusie: hoe toegankelijker de samenleving, hoe minder aanpassing in het individuele geval nodig is.34 Artikel 2a WGBH/CZ omvat daarom de verplichting om anticiperend belemmeringen in de sociale, fysieke of economische sfeer, of op informatie en communicatievlak35 voor personen met een beperking weg te nemen. GeÃ«igende voorbeelden zijn standaardisatie initiatieven met het doel ervoor te zorgen dat gebouwen toegankelijk zijn voor mensen in een rolstoel, het gebruik van hoog contrast en grote lettertypen op websites voor slechtzienden, of het gebruik van eenvoudige taal voor communicatiedoeleinden zodat de boodschap begrijpelijk is voor personen met een verstandelijke beperking. Artikel 01 WGBH/CZ. Preambule E, artikel 1 en 3 VN Verdrag inzake de rechten van personen met een handicap, Trb. 2007, 169. Zie ook Artikel CGB Advies 2006/14, Wet gelijke behandeling op grond van handicap of chronische ziekte (WGBH/CZ) in verband met uitbreiding van de reikwijdte tot het primair en voortgezet onderwijs, p. 3. Artikel 2 WGBH/CZ. CRM, 4 juli 2019, 2019-64, https://mensenrechten.nl/nl/oordeel/2019-64. Kamerstukken II 2013/14, 33992-(R2034), 3 (MvT), p. 33. S. Charitakis, Access Denied: The Role of the European Union in Ensuring Accessibility under the United Nations Convention the Rights of Persons with Disabilities, (Intersentia, 2018), p. 90, 25-31. "],["samenloop-van-gronden.html", "4.4 Samenloop van gronden", " 4.4 Samenloop van gronden Discriminatie kan complexe vormen aannemen bij samenloop van gronden. Er worde normaliter drie vormen van samenloop onderscheiden:36 Twee (of meer) gronden kunnen beide, onafhankelijk van elkaar aan de orde zijn (meervoudige discriminatie); In zaak CRM, 23 juli 2019, 2019-7337 stelde verzoeker dat de decaan van onderwijsinstelling tijdens het afwijzingsgesprek en in het afwijzingsbesluit heeft verwezen naar zowel de leeftijd van de man (ouder dan de gemiddelde scholier), zijn autisme (handicap/chronische ziekte) en zijn Nederlandse afkomst (ras). de ene grond kan de andere versterken (samengestelde discriminatie); In CRM, 22 december 2006, 2006-256 ondervond verzoekster nadeel van het feit dat zij een mondeling examen moest doen in plaats van schriftelijk (waarbij de vragen van het schriftelijke examen werden voorgelezen en de vrouw moest antwoorden). Ze ondervond hier in elkaar grijpende benadeling nu zij niet de mogelijkheid had, net als niet-visueel beperkte examendeelnemers, de vragen te kunnen herlezen/nalezen (wat wel had gekund indien het examen in braille zou zijn geschreven). Dit nadeel werd versterkt door het feit dat haar moedertaal niet Nederlands, maar Turks was (hetgeen bij een schriftelijke toets minder nadelig is dan bij een mondelinge). de beide gronden kunnen zodanig nauw zijn verweven dat het nadeel zich uitsluitend voordoet wanneer beide gronden aan de orde zijn (intersectionele discriminatie). In zaak Parris v Trinity College and Others38 verzocht Dr. Parris dat zijn partner  een persoon van hetzelfde geslacht - aanspraak kon maken op een weduwenaarspensioen ingeval van zijn overlijden. Dit werd echter geweigerd omdat hij slechts na zijn 60ste een geregistreerd partnerschap was aangegaan. Het geregistreerd partnerschap voor personen van hetzelfde geslacht was in Ierland echter slechts kort ervoor opengesteld voor personen van hetzelfde geslacht, toen Dr. Parris de leeftijd van 60 al had bereikt. Dit betekent dat Dr. Parris niet zozeer van wege zijn homoseksuele gerichtheid werd benadeeld (immers zouden ook heteroseksuele personen die geen geregistreerd partnerschap voor hun 60ste waren aangegaan niet in aanmerking komen), noch zijn leeftijd (er bestaat een uitzondering39 die het toelaat dat een lidstaat voor het verkrijgen van bepaalde pensioenuitkeringen een toetredingsleeftijd hanteren). Samengenomen (seksuele gerichtheid en zijn leeftijd), echter, was duidelijk dat Parris echter een bijzonder nadeel ondervond nu hij nooit de mogelijkheid heeft gehad om aan de regel te voldoen, terwijl personen zonder deze kenmerken wel deze mogelijkheid hebben gehad. Overigens oordeelde het Hof van Justitie nu de Richtlijnen de discriminatiegronden limitatief opsommen er geen mogelijkheid is tot de erkenning, in het EU recht, van intersectionele discriminatie (dat immers per definitie geen discriminatie van Ã©Ã©n van de onderliggende gronden oplevert).40 Een en ander geldt, mutatis mutandis, ook voor Nederland nu we ook een gesloten systeem kennen dat (deels) gebaseerd is op de EU-Richtlijnen. CRM, 28 april 2011, 2011-68, para. 3.3. https://mensenrechten.nl/nl/oordeel/2019-73. HvJ, 24 november 2016, C-443/15, ECLI:EU:C:2016:897 (David L. Parris v Trinity College Dublin, Higher Education Authority, Department of Public Expenditure and Reform, Department of Education and Skills). Artikel 6 lid 2 Richtlijn 2000/78. Ibid, para. 81. "],["extensies.html", "4.5 Extensies", " 4.5 Extensies De bescherming tegen discriminatie mag niet restrictief worden uitgelegd.41 In sommige gevallen kan een persoon worden benadeeld vanwege zijn/haar/anders associatie of band met een ander met beschermde persoonskenmerken. Zowel het EHRM42 als het HvJ hebben geaccepteerd dat in zulke gevallen het gelijkebehandelingsrecht van toepassing is: In Coleman werd een vrouw benadeeld en geïntimideerd door haar werkgever vanwege de zorg die zij leverde voor haar gehandicapte kind, terwijl ouders van niet-gehandicapte kinderen deze benadeling door de werkgever niet ondervonden. Zij kon zich beroepen op het verbod op onderscheid op grond van handicap/chronische ziekte.43 De bescherming van het gelijke behandelingsrecht tegen benadeling vanwege associatie is niet beperkt tot situaties van direct onderscheid. Een vrouw exploiteerde een kruidenierswinkel in een wijk voornamelijk bewoond door personen van Roma-afkomst. Een elektriciteitsbedrijf plaatste in gebieden waar (vermeend) veel fraude werd gepleegd de elektriciteitsmeters op hoge palen. De maatregel trof in de praktijk vooral wijken overwegend bewoond door Roma. De vrouw, die zelf niet identificeerde als Roma en/of woonwagenbewoner, werd hierdoor benadeeld omdat zij haar elektriciteitsmeter niet kon aflezen. Het Hof van Justitie oordeelde dat zij zich kon beroepen op het verbod op onderscheid op grond ras/etniciteit.44 Daarnaast geldt de bescherming van het gelijke behandelingsrecht ook bij discriminatie op basis van vermeende persoonskenmerken. Een uitzendbureau deelde een (mogelijke) inlener van een uitzendkracht mee dat de beoogde uitzendkracht last had van (chronische) rugklachten. Daarop besloot de inlener de uitzendkracht niet langer in te lenen. De uitzendkracht in kwestie was inmiddels voor zijn aandoening behandeld waardoor hij geen beperkingen meer had. Niettemin kon hij zich op het verbod op onderscheid op grond van handicap/chronische ziekte beroepen nu hij benadeeld was vanwege zijn vermeend beperkte capaciteiten.45 Een variant hierop is discriminatie op grond van verwachte of toekomstige persoonskenmerken. Klassiek voorbeeld is het niet aannemen van een vrouw vanwege (eventuele) toekomstige kinderwensen of vanwege een inschatting van het ziekteverloop van een persoon met handicap/chronische ziekte. Een universiteit legde een hoogleraar die een hersenbloeding had gehad die samenhing met een erfelijke aandoening de maatregel op dat hij bij de begeleiding van een promovendus of promovenda moest zorgen voor achtervang. Zijn collegas werd deze regel niet opgelegd. De man werd hier benadeeld vanwege de mogelijke, toekomstige ontwikkeling van zijn aandoening en kon zich op het verbod van onderscheid op grond van handicap/chronisce ziekte beroepen.46 Er is wel beargumenteerd dat juist bij algoritmische besluitvorming deze extensies (associatief, toekomstig en vermeend) van bijzonder belang kunnen zijn omdat de data die verzameld wordt door bedrijven veelal niet direct sensitieve data zal zijn (daar dit op basis van de AVG problematisch zou zijn) maar in het bijzonder proxies waaruit deze data kan worden afgeleid.47 HvJ, 23 april 2020, C-507/18, ECLI:EU:C:2020:289 (NH v Associazione Avvocatura per i diritti LGBTI  Rete Lenford), para. 39. Zie EHRM, 22 maart 2016, nr. 23682/13, ECLI:CE:ECHR:2016:0322JUD002368213 (Guberina v. Croatia), para. 79. HvJ, 17 juli 2008, C-303/06, ECLI:EU:C:2008:415 (S. Coleman v Attridge Law and Steve Law). HvJ, 16 juli 2015, C-83/14, ECLI:EU:C:2015:480 (CHEZ Razpredelenie Bulgaria AD v Komisia za zashtita ot diskriminatsia). CRM, 17 juli 2017, 2017-93, https://mensenrechten.nl/nl/oordeel/2017-93 . HvJ, 7 juni 2019, 2019-55, https://mensenrechten.nl/nl/oordeel/2019-55 . Zie ook: CRM, 12 augustus 2019, 2019-94, https://mensenrechten.nl/nl/oordeel/2019-94 . Zie S. Wachter, Affinity Profiling and Discrimination by Association in Online Behavioural Advertising, 35(2) Berkeley Technology Law (2020)  forthcoming (paper beschikbaar op: https://papers.ssrn.com/sol3/Papers.cfm?abstract_id=3388639 ). "],["uitzondering-rechtvaardiging.html", "Hoofdstuk 5 Uitzondering &amp; rechtvaardiging", " Hoofdstuk 5 Uitzondering &amp; rechtvaardiging Niet elk gemaakt onderscheid binnen de werkingssfeer van het gelijkebehandelingsrecht is ook verboden. Het beoordelingskader of onderscheid toegelaten is hangt af van twee elementen: "],["de-kwalificatie-van-het-onderscheid-.html", "5.1 De kwalificatie van het onderscheid.", " 5.1 De kwalificatie van het onderscheid. Direct onderscheid is een ernstiger inbreuk op het discriminatieverbod dan indirect onderscheid en behoeft dus een sterkere rechtvaardiging. In Nederland (en in sommige EU regelgeving) is hier uiting aan gegeven met het principe  in de context van de economische relaties (dus het gelijkebehandelingsrecht zoals dat o.a. is neergelegd in de AWGB)  dat direct onderscheid enkel is toegelaten indien er sprake is van een in de wet opgenomen uitzondering.48 Dit is bijvoorbeeld waar het geslacht bepalend is (e.g. een filmrol geschreven voor een mannelijke acteur)49 en waar het gaat om zogenoemde wezenlijke beroepsvereisten bij instellingen op godsdienstige, levensbeschouwelijke of politieke grondslag.50 Er zijn ook uitzonderingen voor bepaalde maatregelen die proberen ondervonden nadelen/achterstand van een bepaalde groep op te heffen (ook wel positive action genoemd):51 denk daarbij aan de klassieke maatregel bij werving en selectie die stelt dat bij gelijke geschiktheid voorkeur zal worden gegeven aan een vrouw. Indirect onderscheid is daarnaast toelaatbaar (buiten de eerdergenoemde wettelijke uitzonderingen) indien er een goede reden voor het gemaakte onderscheid is: de objectieve rechtvaardiging.52 Voor een objectieve rechtvaardiging is nodig dat de maatregel die onderscheid maakt een legitiem doel dient, dat opzichzelf niet-discriminatoir van aard is. Vervolgens moet de proportionaliteit van de aangewende middelen (de gemaakte keuzes bij het vormgeven van de onderscheidmakende maatregel) worden onderzocht. Dit betreft een driedelige toets. De maatregel moet passend, noodzakelijk en evenredig zijn.53 5.1.1 Passend Passend betekent een evaluatie van de geschiktheid van de maatregel om het gestelde doel te bereiken: kan deze aan het doel bijdragen? Is er een logische link? In deze stap wordt ook geÃ«valueerd of de maatregel consistent (vrij van innerlijke tegenstrijdigheden) en coherent (beoordeling van de maatregel in het bredere rechtskader) is. Voorbeeld: In CO v Commune di Gesturi draaide het om een regel die gepensioneerden verbood om mee te dingen in procedures voor de gunning  van overheidswege - van onderzoeks- en adviesopdrachten, tenzij zij het ging om een bestuursfunctie en zij daarvoor geen salaris vroegen. Hier is sprake van leeftijdsdiscriminatie. De ingeroepen rechtvaardigingsgrond was tweeledig: het bevorderen van werkgelegenheid (jongeren meer kansen te geven op de arbeidsmarkt) en een beperking van overheidsuitgaven (voorkomen cumulatie van pensioen en loon). Het Hof twijfelde echter zowel aan de algemene geschiktheid als de consistentie.54 Ervaring was nu eenmaal nodig voor de betreffende opdrachten, en het effect op toegang tot de arbeidsmarkt zou slechts beperkt aanwezig zijn in die zin dat jongeren eventueel de baan die een meer ervaren concurrent had verlaten zouden kunnen overnemen. Maar dat vrijkomen van banen was op zijn beurt niet waarschijnlijk vanwege het incidentele en niet-permanente karakter van zulke opdrachten. Bovendien, door de optie om bestuursfuncties om niet uit te voeren zou het aannemen van een oudere bestuurder juist worden gestimuleerd (want de opdracht zou voor de uitschrijvingsautoriteit goedkoper kunnen worden uitgevoerd) ten opzichte van een jongere concurrent (die wel een salaris nodig zouden hebben). Voorbeeld: De procedure betrof (wederom) een leeftijdseis: om als (door de Duitse ziekenfondsen) gecontracteerde tandarts te werken mocht je maximaal 68 jaar oud zijn. Dit levert leeftijdsdiscriminatie op. De regel was onder andere bedoeld om een hoog niveau van bescherming van de volksgezondheid te verzorgen door de bekwaamheid van artsen te garanderen.55 Echter, voor tandartsen die werkzaamheden verrichten buiten het verplichte zorgverzekeringsstelsel bestond geen maximumleeftijd. In die omstandigheden, zo oordeelde het Hof, werd het doel  bezien vanuit de volksgezondheid - niet coherent nagestreefd.56 5.1.2 Noodzakelijk Dit is in essentie een subsidiariteitstoets. Kan het nagestreefde doel ook met minder ingrijpende middelen (even effectief) worden bereikt? Voorbeeld: Een technische universiteit wilde de man/vrouw verhouding verbeteren door sollicitaties op nieuwe academische functies de eerste zes maanden alleen open te stellen voor vrouwen voor een periode van vijf jaar. Alleen bij uitmuntendheid zou in deze periode een solliciterende man een kans maken, en slechts voor maximaal 10% van de vacatures in deze periode. De regel gold universiteit breed. Het College oordeelde evenwel dat er sprake was van (direct) onderscheid op grond van geslacht. Weliswaar is er sprake van een wettelijke uitzondering voor maatregelen die pogen ondervonden nadelen verband houdende met de gronden ras of geslacht op te heffen, maar (ook) deze maatregelen dienen proportioneel te zijn. Nu de regel echter voor alle faculteiten van de universiteit gold (ook voor faculteiten waar geen of minder sprake van achterstand was) en er geen minder vergaande maatregelen waren onderzocht (bijvoorbeeld een aanstellingsbonus bij het aannemen van vrouwen) was de maatregel niet noodzakelijk om het doel te bereiken.57 5.1.3 Evenredig De evenredigheidstoets is het sluitstuk van de proportionaliteitstoets: de afweging van de in het geding zijnde belangen om te bepalen of ondanks het feit dat de maatregel zowel geschikt als noodzakelijk is voor het na te streven doel, deze niettemin de belangen van de door de maatregel getroffenen onevenredig schaadt. Voorbeeld: Een ernstig gehandicapte man verloor zijn baan en kreeg op basis van de geldende cao een overbruggingsuitkering. Deze werd ingevolge diezelfde cao echter automatisch stopgezet op het moment dat de persoon in kwestie in aanmerking kwam voor een (vervroegd) pensioen. Het Duitse systeem was echter zo ingericht dat ernstig gehandicapten over het algemeen 1 tot 3 jaar eerder recht hadden op een vervroegd pensioen dan niet-gehandicapten. Zo ook in het geval van verzoeker. Hij werd hierdoor benadeeld nu zijn uitkering gunstiger was dan zijn pensioen. Het Hof van Justitie overwoog dat de non-cumulatieregel weliswaar passend was (de overbruggingsuitkering, net als het pensioen, beoogt economische zekerheid te garanderen), maar dat de regel onvoldoende rekening hield met de specifieke belangen van gehandicapten. In het bijzonder wees het Hof op het risico dat zij door hun handicap onontkoombare financiÃ«le behoeften hebben en/of dat zij die behoeften met de jaren zien toenemen. Het ondervonden financieel nadeel als gevolg van de regel  die onafhankelijk van de wil van de persoon om door te werken in werking trad (ook als deze geen vervroegd pensioen heeft aangevraagd)  tastte de legitieme belangen van verzoeker dan ook buitensporig aan.58 Voorbeeld: Een school weigerde een vrouw met haar assistentiehond toegang tot het schoolgebouw omdat de school in het nieuwe schooljaar een leerling had die ernstig allergisch was voor honden. Hierdoor kon de vrouw haar zoon niet naar zijn les begeleiden. De school had verschillende alternatieven onderzocht en over en weer gesprekken gevoerd, maar uiteindelijk bleek er geen oplossing mogelijk waarbij de assistentiehond zowel te allen tijde de vrouw kon vergezellen en tegelijkertijd de betrokken leerling niet werd blootgesteld aan een eventuele allergische reactie. De school liet het belang van de leerling zwaarder wegen, met een beroep op de gezondheidsexceptie vervat in Artikel 3 lid 1 sub a WGBH/CZ. Het College oordeelde dat de school terecht de toegang weigerde: het belang van het kind om zonder gezondheidsrisicos naar school te kunnen gaan woog zwaarder dan het belang van de vrouw haar zoon naar zijn les te vergezellen, gelet op de functie van de school.59 Zie bijvoorbeeld HvJ, 12 december 2019, C-450/18, ECLI:EU:C:2019:1075 (WA v Instituto Nacional de la Seguridad Social), para. 54. Voor de grond leeftijd geldt dit niet: daar kan elke vorm van onderscheid objectief worden gerechtvaardigd, zie Artikel 7 lid 1 sub c WGBL. Zie hiervoor het Besluit Gelijke Behandeling. Zie daarnaast: HvJ, 21 mei 1985, 248/83, ECLI:EU:C:1985:214 (Commissie v Duitsland). Artikel 5 lid 2 AWGB. Artikel 2 lid 3 AWGB. Deze mogelijkheid geldt ook bij direct onderscheid op grond van leeftijd, zoals eerder vermeld. Voor de doeltreffende aanpassing en/of toegankelijkheid geldt een aangepaste toets die hierboven al werd vermeld. Een en ander wordt daar afgewogen in het kader van de onevenredige belasting. HvJ, 2 april 2020, C-670/18, ECLI:EU:C:2020:272 (CO v Commune di Gesturi), para. 47, 51. Vergelijk CRM, 13 augustus 2019, 2019-82, https://mensenrechten.nl/en/oordeel/2019-82 . HvJ, 12 januari 2010, C-341/08, ECLI:EU:C:2010:4 (Domnica Petersen v Berufungsausschuss fÃ¼r ZahnÃ¤rzte fÃ¼r den Bezirk Westfalen-Lippe), para. 53ff. CRM, 2 juli 2020, 2020-53, https://mensenrechten.nl/nl/oordeel/2020-53. HvJ, 19 september 2018, C-773/18 (Surjit Singh Bedi v Bundesrepublik Deutschland, Bundesrepublik Deutschland in Prozessstandschaft fÃ¼r das Vereinigte KÃ¶nigreich von GroÃbritannien und Nordirland). CRM, 10 mei 2019, 2019-42, https://mensenrechten.nl/en/oordeel/2019-42. "],["de-betrokken-grond-.html", "5.2 De betrokken grond.", " 5.2 De betrokken grond. Er is daarnaast een zekere hiÃ«rarchie tussen de verschillende gronden: onderscheid op bijvoorbeeld ras of geslacht  mits vastgesteld  zijn inherent meer verdacht dan onderscheid op bijvoorbeeld leeftijd.60 Dit uit zich in een strengere toets op de rechtvaardiging en proportionaliteit van de maatregel. Council of Europe, Guide on Article 14 of the European Convention on Human Rights and on Article 1 of Protocol No. 12 to the Convention, (Council of Europe, 2020), para. 71. Zie J. Gerards, The Margin of Appreciation Doctrine, the Very Weighty Reasons Test and Grounds of Discrimination, in M. Balboni (ed.), The European Convention on Human Rights and the Principle of Non-discrimination, (Editoriale Scientifica, 2017). "],["annex-definitie-van-arbeid-goederen-en-diensten-en-sociale-bescherming.html", "Hoofdstuk 6 Annex - definitie van arbeid, goederen en diensten en sociale bescherming", " Hoofdstuk 6 Annex - definitie van arbeid, goederen en diensten en sociale bescherming Arbeid: Artikel 5  6 Awgb Toegang tot arbeid en/of een vrij beroep (daaronder inbegrepen: werving, selectie, aanstelling, bevordering, ontslag, arbeidsbemiddeling, arbeidsvoorwaarden), Lidmaatschap van werkgevers- of werknemersorganisaties of een vereniging van beroepsgenoten Deelname aan of aanbieden van beroepsonderwijs, beroepskeuzevoorlichting en loopbaanoriÃ«ntatie. Aanbieden van goederen en diensten: Artikel 7 Awgb Onderscheid is verboden bij het aanbieden van of verlenen van toegang tot goederen of diensten en bij het sluiten, uitvoeren of beÃ«indigen van overeenkomsten ter zake, alsmede bij het geven van loopbaanoriÃ«ntatie en advies of voorlichting over school- of beroepskeuze, indien dit geschiedt: a. in de uitoefening van een beroep of bedrijf; b. door de openbare dienst; c. door instellingen die werkzaam zijn op het gebied van volkshuisvesting, welzijn, gezondheidszorg, cultuur of onderwijs of d. door natuurlijke personen die niet handelen in de uitoefening van een beroep of bedrijf, voor zover het aanbod in het openbaar geschiedt. Sociale bescherming: Artikel 7a Awgb Onverminderd artikel 7 is onderscheid op grond van ras verboden bij sociale bescherming, daaronder begrepen sociale zekerheid, en sociale voordelen. "]]
